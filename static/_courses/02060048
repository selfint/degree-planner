{"code":"02060048","about":"מה הופך מרחב ל״מקום״? הקורס מציע דרכי התבוננות וכלים לחקור מקום כמרחב רב־שכבתי: פיזיות וחומר, חיי יומיום, יחסים חברתיים והיררכיות –לצד משמעות וזיכרון. נלמד תפיסות ותיאוריות של מקום (כמו היקשרות למקום, או ״רוח המקום״), וניישם שיטות מחקר מגוונות: שוטטות, תצפיות, ראיונות, קריאה של תכניות ומפות, וגם קריאה קונטקסטואלית – היסטורית/פוליטית/כלכלית – של המקום. את החומרים שנאסוף ננתח ונפרש בעזרת מסגרות תיאורטיות, לצד מיפויים שונים. המטרה היא לפתח מתודה שמאפשרת לגלות במקומות דפוסים ותובנות שאינם נגלים במבט ראשון.\nתוצאות למידה: בסיום הקורס, הסטודנטים והסטודנטיות יהיו מסוגלים:\n1. להכיר, להסביר וליישם מושגים ותפיסות תיאורטיות מרכזיות בנוגע למרחב ולמקום.\n2.  בחור ול הפעיל כלי מחקר וניתוח מגוונים לחקר מקום.\n3. לנתח, לפרש ולהצליב בין סוגי נתונים שונים, ולהפיק מהם טענות ותובנות מבוססות על המקום הנחקר.\n4. לנסח שאלה/טענה תיאורטית וליישם אותה בהמשך, למשל בפרויקט גמר ו/או במחקר לתארים מתקדמים\n","points":3,"name":"על דעת המקום – קריאה מרחבית של מקום","connections":{"dependencies":[],"adjacent":[],"exclusive":[]},"seasons":["Winter","Spring","Summer"],"faculty":"הפקולטה לארכיטקטורה ובינוי ערים","current":true}