{"code":"02360021","about":"סילבוס בעברית:  \nקורס זה יציג כיווני מחקר עדכניים באלגוריתמים למידע מאסיבי. במהלך הקורס נתעמק בעבודות פורצות דרך הנמצאות על התפר בין תיאוריה לפרקטיקה ובאלגוריתמים בעלי מגוון רחב של שימושים בלמידת מכונה, ברשתות גדולות ומורכבות, ובנושאים בתחום מדעי הנתונים. \n מערכות חישוביות מודרניות (כגון מודלי שפה, רשתות חברתיות ופתרונות מסחר אלקטרוני) נדרשות לנתח כמויות עצומות של מידע בעל מבנה מורכב, ולקבל תוך שברירי שניה החלטות המשפיעות על חיי היום יום שלנו ועל החברה בכללותה. כמות המידע, המבנה המורכב, והחשיבות של קבלת החלטות מהירה דורשות במקרים רבים שימוש בהיורסטיקות וגישות אלגוריתמיות שהינן יעילות בעולם האמיתי, אך ההבנה התיאורטית שלהן לוקה בחסר. הקורס יציג בעיות אלגוריתמיות מרכזיות בהן יש פער מהותי בין ההבנה התיאורטית לפרקטיקה המקובלת בתחום, ויציע כלים ״אופטימיים״ לתכנון וניתוח אלגוריתמים (beyond worst case analysis of algorithms) שמטרתם לסגור פער זה.\nתוצאות למידה: בסיום הקורס הסטודנטיות והסטודנטים יהיו מסוגלים: \n1.\tלזהות ולאפיין תרחישים בהם פתרון אלגוריתמי היוריסטי דורש ניתוח תיאורטי מעמיק.\n2.\tלהכיר כלים מעולם ה- beyond worst case analysis לניתוח אלגוריתמים למידע מאסיבי.\n3.\tלקרוא ולנתח מאמרים עדכניים בתחום של אלגוריתמים אפליקטיביים.\n\n\n","points":3,"name":"נושאים נבחרים באלגוריתמים מתיאוריה לפרקטיקה","connections":{"dependencies":[["02340247","00940412"],["00460002","01040034"],["01040291","01040034"]],"adjacent":[],"exclusive":[]},"seasons":["Winter","Spring","Summer"],"faculty":"הפקולטה למדעי המחשב","current":false}